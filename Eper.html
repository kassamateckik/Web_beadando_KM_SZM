<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="https://cdn.jsdelivr.net/npm/bootstrap@5.3.0-alpha3/dist/css/bootstrap.min.css" rel="stylesheet" integrity="sha384-KK94CHFLLe+nY2dmCWGMq91rCGa5gtU4mk92HdvYe+M/SXH301p5ILy+dN9+nJOZ" crossorigin="anonymous">
    <link rel="stylesheet" href="style.css">
    <title>Nyári gyümölcsök-Eper (szamóca)</title>
</head>
<body>
    <header>
        <a href="Nyari_gyumolcsok.html" class="cim"><h1>Nyári gyümölcsök</h1></a>
    </header>
    <div id="hatterkep_eper"></div>
    <nav>
        <ul>
            <li><a href="Alma.html">Alma</a></li>
            <li><a href="Eper.html" class="jelengomb">Eper<b id="eperlink"> (szamóca)</b></a></li>
            <li><a href="Gorogdinnye.html">Görögdinnye</a></li>
        </ul>
    </nav>
    <div>
        <h1>Eper (szamóca)</h1>
        <p>Az eper vagy kerti eper, termesztett eper, ananászeper[1] (Fragaria × ananassa) az eper (Fragaria) nemzetségbe tartozó hibrid növény, amelyet álterméséért termesztenek; a köznyelvtől eltérően a szakmai elnevezése szamóca. Az eper és szamóca kifejezések egysége vagy különbsége, nemzetközi, nyelvtani, és nyelvtörténelmi értelmezésben nem tisztázott.</p>
        
        <h2>Jellemzése</h2>
        <p>Az epret nagy földrajzi alkalmazkodóképessége és elterjedése miatt szinte a világ minden országában termesztik. Évelő, tőrózsát fejlesztő növény, az indanövényről úgy nevezett frigó palántákkal szaporított egyedek járulékos gyökérrendszert fejlesztenek, melyek sekélyen helyezkednek el a talajban. A gyökérzetet a levélzettel egy rövid gyökértörzs köti össze. Ebből fejlődnek ki a levelek, az indák, a virágok; ezen kívül ez a szerve tartalékolja a tápanyagokat, amely elősegíti az áttelelést.</p>
        
        <p>A lombozaton belül háromféle levelet különböztetünk meg: a valódi, fotoszintetizáló lombleveleket, a gyökértörzsön és az indákon található alleveleket, valamint a virágzatban elhelyezkedő felleveleket. A tőrózsát alkotó 5-7 darab lomblevél, hármasan összetett. Színük, szőrözöttségük, alakjuk, fogazottságuk, a fajtájukra jellemző. Átlagosan 50-60 napig élnek, majd a legalsó, egyben legidősebb levelekkel kezdve fokozatosan elhalnak. Mivel ezek a növényen maradnak, gondoskodni kell az eltávolításukról. Az elhaló levelek tápanyagai a gyökértörzsbe vándorolnak, itt raktározódva segítik az áttelelést. A gyökértörzs csúcsközeinek oldalrügyeiből fejlődnek ki az indák. Az indák nóduszain alakulnak ki az indanövények (amiket az ún. frigó palánták készítéséhez használnak).</p>
        
        <p>Az eper virágzata a gyökértörzs csúcsrügyéből fejlődik. Általában egy hosszú tőkocsány végén alakulnak ki a változó számú virágból álló bogernyők. Ezek eltérő időben virágoznak, így nemcsak az érésük húzódik el, hanem a bogyóméret is változik. A virágoknak 5 csészelevelük, 5 sziromlevelük, 3 porzókörük és számtalan termőlevelük van. Az eper virágai rendszerint hímnősek, de lehetnek csak egyivarúak is. A termők a vacok felületén helyezkednek el.</p>
        
        <p>Megtermékenyülésük után a vacok növekedni kezd, ebből képződik az áltermés. Az elhúsosodó vacok felületén találhatók meg az eper valódi termései, az aszmagok. A bogyóméret alakulása szempontjából az a szerencsés, ha minél több termő megtermékenyül, mert az aszmagtermésben lévő magvak által termelt hormonok serkentik a vacok növekedését. A bogyó mérete, alakja, színe szintén fajtára jellemző tulajdonság.</p>
        
        <p>Hazánkban a legnagyobb termést adó körzetek Pest vármegyében, Szentendrei-sziget, Tahitótfalu térsége, Pest vármegye déli része: Lajosmizse, Dabas, ezeket követik nagyság szerinti sorrendben a következő termőkörzetek: Csongrád-Csanád vármegye: Szeged-Szatymaz környéke, Heves vármegye: Nagyréde körzete valamint Szabolcs-Szatmár-Bereg vármegye és Győr-Moson-Sopron vármegye egyes területei.</p>
        
        <h2>Éghajlati igénye</h2>
        <p>Hazánkban az eper szinte bárhol termeszthető, de a számára legjobb feltételek biztosítása messzemenően megtérül. Az eper vegetációs ciklusának kezdete és befejezése függ a hőmérséklettől, ezért az ország déli részein lévő kertekben, a korábbi felmelegedés miatt 1-2 héttel hamarabb kezdik meg a vegetációt. Ez a koraiság a piacon előnyt is jelenthet, azonban ezek a növények a visszatérő tavaszi fagyoknak is jobban ki vannak téve. Ilyenkor a fagyok elsősorban a legfejlettebb, legkorábban nyíló virágokat károsítják, a később nyílóak sértetlenek maradnak. Télen is, csak a keményebb hótakaró nélküli teleken fordul elő, hogy a téli fagyok jelentős kárt okoznak, mert a vastagabb hótakaró alatt, akár több héten keresztül, a –30 °C-ot is elviseli. Az eper vízigényes növény, ezért a hazai csapadékviszonyok mellett, csak öntözéssel ad magas terméshozamokat.</p>
        
        <h2>Talajigénye</h2>
        <p>A kissé savanyú 5–7,5 pH értékek közötti, magas szervesanyag- és alacsony sótartalmú talajokat kedveli. A különböző homokos vályog-, a barna homok- és a homokos öntéstalajokon fejlődik a legkielégítőbben. A gyökerek nagy oxigénigénye miatt kényes a talaj jó levegőháztartására, a pangó vizet nem bírja, 100 cm-nél magasabb talajvízszintű területeken nem termeszthető.</p>
        
        <h2>Szaporítása</h2>
        <p>A sikeres termés alapja a jó minőségű szaporítóanyag. A jó palánta fajtaazonos, vírusoktól, gombás betegségektől, kártevőktől mentes, friss, életképes és szabványméretű, legalább tíz darab 8 centiméter hosszú, fejlett, ép gyökérrel és megfelelő átmérőjű gyökértörzzsel rendelkezik. Az eper szaporítása egyszerű, könnyen elvégezhető, mivel a növény saját maga gondoskodik erről, az indán keletkezett indanövénnyel. A gyakorlatban a különböző fejlettségű leveles (tálcás) palánták és a levél nélküli, tárolt frigó palánta a legelterjedtebb szaporítóanyagok. A leveles eperpalánták korszerű szaporítási módszere, hogy a 3-5 levéllel rendelkező palántákat nyár végén, vagy tavasszal felszedjük.</p>
        
        <p>A tálcás palánta előállítása. A tálcás palánták alapanyagául szolgáló indanövényeket leggyakrabban a legyökeresedésük kezdetén szedik, és általában 5×5 cm-es fészkű tálcákba, vagy poharakba palántázzák. Ezekben a tálcákban erősödnek meg, itt képeznek erőteljes gyökérzetet. Az ilyen palántákat késő ősszel, de a fagyok beállta előtt kell felszedni. A fölszedett indanövényekről, a szívlevelek kivételével, a leveleket eltávolítják, szellősen (kilyuggatott) polietilén zacskókba csomagolják és felhasználásukig, 1-2 °C hőmérsékleten és 85-90%-os relatív páratartalom mellett tárolják.</p>
        
        <h2>A telepítés</h2>
        <p>Az eperpalánták 1-4 évig teremnek, a negyedik évben át kell ültetni. Szabadföldön a leveles palánták optimális ültetési ideje a július közepe – augusztus közepe közötti időszak. Augusztus vége utáni ültetéskor a palánták télre való felkészülése kockázattal jár. A frigó palánták használatának nagy előnye, hogy gyakorlatilag március közepétől augusztus közepéig bármikor ültethetők Az ültetés idejét a szaporítóanyag és a termesztési cél határozza meg elsősorban, de befolyásoló tényező lehet a talajállapot is. Az eperültetvény életkorát szabadföldön 1-4, hajtatásban 1-2 évre tervezik, ezért telepítése nagyon gondos előkészítést igényel. A telepítés előtti talaj-előkészítés során alakítjuk ki a palánták számára optimális talajállapotot és a talaj megfelelő szintű tápanyagtartalmát. A szakszerű tápanyag-ellátás alapja a telepítés előtti talajmintavétel és a minta laboratóriumi vizsgálata. (Az eper számára elég a talaj felső 30 cm-es rétegéből venni a talajmintát.) Az istállótrágyát ajánlatos már az elővetemény alá bedolgozni alaptrágyaként. Ennek átlagos mennyisége a talaj humusztartalmától függően 6–10 kg/m² között változik. A talajt a telepítés előtt kora tavaszi ültetéshez ősszel, a későbbi ültetésekhez 4-6 héttel az ültetés megelőzően 25–30 cm mélyen kell szántani, vagy felásni.</p>
        
        <p>Az epernek jó előveteménye lehet a kertészeti növények közül a fejes káposzta, a sárgarépa, a fejes saláta, a zöldbab, a zöldborsó és egyéb rövid tenyészidejű zöldségnövények. Epret eper után néhány évig talajfertőtlenítés nélkül nem szabad telepíteni, mert a kártevők felszaporodása és a talajuntság miatt, emelkednek a növényvédelmi kiadások, és csökken a termés mennyisége.</p>
        
        <h2>Szedés, szállítás</h2>
        <p>A virágok megtermékenyülése után 26-30 nap múlva érik a termés. Az eper genetikai adottsága a folyamatos érés, amely az elsődleges terméseknél kezdődik és fokozatosan a kisebb rendű terméseken folytatódik. Ezért 2-3 naponta szednünk kell, ez az érés ideje alatt összesen 10-12 alkalmat jelent. Szedésre legalkalmasabbak a délelőtti órák, amikor a termés felületéről már felszáradt a harmat, de még nem melegedett fel túlságosan, ugyanis a nedves vagy felmelegedett termés gyorsan romlik, nehezen tárolható. Friss fogyasztásra a termést kb. 1 cm-es kocsánnyal, és csészelevelekkel együtt, a felhasználás jellegétől függően 3–5 kg-os rekeszekbe, vagy rekeszekben elhelyezett 0,5 kg-os tálcákba szedjük. A termés válogatását és osztályozását már a szedéskor el kell végezni, így átrakással nem okozunk több sérülést. A friss fogyasztásra szedett termést szállítás előtt gyorsan le kell hűteni, szállítani 0–2 °C közötti hőmérsékleten lehet.</p>
        
        <h2>Felhasználása</h2>
        <p>Az eper rendkívül alak- és formagazdag növény, ma már szinte minden felhasználási célra találunk speciális fajtákat. A friss fogyasztásra alkalmas fajtáknál fontos, különösen, ha eladásra szeretnénk termelni, a termés alakja, mérete, színe, íze, zamata, érési ideje, szállítható- és tárolhatósága.</p>
        
        <p>A konzerv- és hűtőipar igényli a közepes nagyságú, egyenletes felületű, tömör húsú, világosvörös színű termést, amely mélyfagyasztás után is megőrzi ezeket a tulajdonságokat. A sokféle igény kielégítése nagyon nehéz, de a nemesítők megpróbálnak minél több felhasználási célra alkalmas fajtát előállítani. Nyersen, cukrozva, vagy tejszínhabbal tálalva a gyerekek kedvence, de eperhabot is készítenek belőle. Kitűnő süteményekbe, főleg gyümölcstortákhoz, szörpnek, dzsemnek, bólé és gyümölcsbor készítésére is alkalmas.</p>
        
        <h2>Ismertebb fajtái</h2>
        <p>Az eperfajtáknak fontos értékmérő tulajdonságai a télállóság, és az aszálytűrés, valamint a betegségekkel és a kártevőkkel szembeni ellenálló képesség. A hazai fajtakínálat nagyrészt külföldi fajtákból áll, de vannak értékes magyar fajták is (Fertődi 5, Kortes). A külföldi fajták közül a holland fajták állták meg helyüket legjobban a hazai körülmények között. A 80-as évek közepéig a Senga Sengana fajtát és a Gorella fajtát termesztették a legtöbb helyen hazánkban. Ez utóbbi a népszerűségét, kiváló tulajdonságainak, és a nálunk elterjedt 3-4 éves termesztésmódhoz való jó alkalmazkodóképességének köszönhette. A Gorella még ma is fellelhető a házikertekben, pedig az újabb fajták, mint az Elsanta, Gerida, Polka, Marmolada, Sella hasonlóan jó tulajdonságokat mutat. A többször termő fajták sajátossága a napszak-közömbösség, ezért a vegetáció folyamán virágzásuk és a termésképzésük folyamatos, egészen a fagyokig megörvendeztetik a termesztőt zamatos gyümölcsükkel. Az ilyen típusú fajták száma jóval alacsonyabb az egyszer termő fajtákéhoz képest, jelentőségük pedig elsősorban a kiskerti, vagy házikerti termesztésben van. Viszonylag új fajtája a „fehér epernek” is nevezett pineberry.[2]</p>
        
        <h2>Termesztése</h2>
        <p>Az eper a világ egyik legnépszerűbb bogyós gyümölcse, és széles körben termesztik a világ különböző területein. 2021-ben az epret több mint 70 országban termesztették, és az éves termés mennyisége meghaladta a 14 millió tonnát.</p>
        
        <p>A világ legnagyobb eper termelői közé tartozik Kína, Tunézia, Albánia, az Egyesült Államok és Törökország. Ezek az országok a 2021-es termelésük alapján az első öt helyen álltak. 2021-ben Kína, Tunézia és Albánia az éves termés több mint felét (54%) adták a világ eper termelésének.</p>
        <h2>Fajtái:</h2>
        <div class="overflow-x-auto w-75 mx-auto">
            <table class="mx-auto">
                <tr>
                    <th>Neve</th>
                    <th>Bokra</th>
                    <th>Érési ideje</th>
                    <th>Termés alakja</th>
                    <th>Nagysága</th>
                    <th>Konzisztenciája</th>
                </tr>
                <tr>
                    <th>C.Rival</th>
                    <td>magas, laza</td>
                    <td>máj.28.-jún.20.</td>
                    <td>kúp</td>
                    <td>nagy</td>
                    <td>puha</td>
                </tr>
                <tr>
                    <th>Gerida</th>
                    <td>erős növekedésű</td>
                    <td>máj.-jún.</td>
                    <td>szabályos</td>
                    <td>nagy</td>
                    <td>kemény</td>
                </tr>
                <tr>
                    <th>Gorella</th>
                    <td>középnagy, felálló</td>
                    <td>máj.25.-jún.15.</td>
                    <td>tompa kúp</td>
                    <td>igen nagy</td>
                    <td>közepesen kemény</td>
                </tr>
                <tr>
                    <th>Hummi Grande (hummi grand)</th>
                    <td>nagy, laza</td>
                    <td>máj.25.-jún.15</td>
                    <td>tompa kúp</td>
                    <td>nagy</td>
                    <td>puha</td>
                </tr>
                <tr>
                    <th>Lamda</th>
                    <td>erős növekedésű</td>
                    <td>máj.-jún.</td>
                    <td>kúp</td>
                    <td>közepes</td>
                    <td>kemény</td>
                </tr>
                <tr>
                    <th>Nadina</th>
                    <td>erős növekedésű</td>
                    <td>máj. végétől 3 hétig</td>
                    <td>felálló</td>
                    <td>nagy</td>
                    <td>közepesen k.</td>
                </tr>
                <tr>
                    <th>Pokahontas (pokahontasz)</th>
                    <td>nagy, laza</td>
                    <td>máj.22.-jún.15.</td>
                    <td>tompa kúp</td>
                    <td>nagy</td>
                    <td>kemény</td>
                </tr>
                <tr>
                    <th>Red Gauntlet (Rid gontlit)</th>
                    <td>erős növekedésű</td>
                    <td>máj.30.-jún.20.</td>
                    <td>kúp</td>
                    <td>nagy</td>
                    <td>kemény</td>
                </tr>
                <tr>
                    <th>Souvenir (szuvenír)</th>
                    <td>magas, tömött</td>
                    <td>jún.5-25.</td>
                    <td>lapított kúp</td>
                    <td>legnagyobb</td>
                    <td>kemény</td>
                </tr>
                <tr>
                    <th>Surprise (szürpríz)</th>
                    <td>tömött, nagy</td>
                    <td>máj.20.-jún.15.</td>
                    <td>kúp</td>
                    <td>közepes</td>
                    <td>félkemény</td>
                </tr>
                <tr>
                    <th>Vasper (Veszpő)</th>
                    <td>magas, tömött</td>
                    <td>jún.1-20.</td>
                    <td>szabálytalan, lapított</td>
                    <td>igen nagy</td>
                    <td>közepesen kemény</td>
                </tr>
                <tr>
                    <th>Brigadéros</th>
                    <td>középnagy</td>
                    <td>jún. és aug.</td>
                    <td>kúp</td>
                    <td>középnagy</td>
                    <td>kemény</td>
                </tr>
                <tr>
                    <th>Macherauch's Dauerente (maceraucsz dajerent)</th>
                    <td>erős növekedésű</td>
                    <td>júl. és júl.-okt.</td>
                    <td>kúp</td>
                    <td>nagy</td>
                    <td>kemény</td>
                </tr>
                <tr>
                    <th>Mara de Bois</th>
                    <td>gyenge, v.tömött</td>
                    <td>máj., júl.</td>
                    <td>lapított gömb</td>
                    <td>középnagy</td>
                    <td>közepesen k.</td>
                </tr>
                <tr>
                    <th>Rabunda</th>
                    <td>feltörő, erős</td>
                    <td>jún.-szept.</td>
                    <td>kúp</td>
                    <td>kicsi, v. közepes</td>
                    <td>puha</td>
                </tr>
                <tr>
                    <th>Rapella</th>
                    <td>középerős</td>
                    <td>jún.-szept.</td>
                    <td>gömb</td>
                    <td>középnagy</td>
                    <td>kemény</td>
                </tr>
            </table>
        </div>
    </div>
</body>
</html>